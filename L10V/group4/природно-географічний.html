<!DOCTYPE html>
<html>
<head>
  <meta charset="utf-8">
  <meta name="viewport" content="width=device-width">
  <title>Природно-географічні пам'ятки</title>
  <link href="style.css" rel="stylesheet" type="text/css" />
</head>
<body>
  <h1>Природно-географічні пам'ятки</h1>
  <h2>Долина річки Кам’янка</h2>
  <p>один із найцікавіших об’єктів, розташованих на території Національного природного парку "Сколівські Бескиди". І саме тут знаходиться красивий Кам’янецький водоспад, висота якого становить близько семи метрів. Каскад вируючої крижаної води спадає з масивних кам’яних брил і розділяється скельним виступом на два потоки. Недалеко від водоспаду є галявина, де можна зупинитися з наметом, пограти в футбол і просто добре відпочити на природі. Також теплої пори року тут можна зустріти продавців ягід, грибів і різних сувенірів, а в невеликих місцевих кафе вгамувати голод ароматним шашликом. А якщо пройти трохи далі, можна виявити джерело мінеральної води типу "Нафтуся", в складі якої є сірководень.</p>
  <p>Львівська область, Сколівський район, село Кам’янка</p>
  <h2>Журавлине озеро</h2>
  <p>Недалеко від Кам’янецького водоспаду можна зустріти ще один незвичайний природний об’єкт – озеро Журавлине, також відоме як Мертве озеро. Вода в ньому насичена сірководнем, через що в озері не водиться риба. Але поруч є болота, в яких мешкають ящірки, тритони, жаби та гадюки – улюблені ласощі журавлів. Виглядає Мертве озеро дуже загадково, незважаючи на те, що вода в ньому прозора, через темне дно створюється враження, що і сама водойма – чорна.</p>
  <p>Львівська область, Сколівський район, на південний схід від села Дубина</p>
  <h2>Водоспад Гуркало</h2>
  <p>Водоспад Гуркало також знаходиться на території парку "Сколівські Бескиди". Розташований він на річці Велика Річка на висоті 570 метрів над рівнем моря. Широкий каскад водоспаду перед падінням розділяється скельним виступом на два потоки, один із яких значно повноводніший за інший. У посушливий період другий потік води практично зникає, а ось під час паводків, наприклад, після сильних дощів, обидва потоки стають максимально наповненими. Саме в цей період водоспад відповідає своїй назві: великий потік води стрімко біжить по схилах хребта Парашки і з гуркотом обривається вниз із висоти близько п’яти метрів.</p>
  
</body>
</html>
